# ArmaForces - ACE Medical

## Główne zmiany

- Szybsze i wytrzymalsze bandażowanie
- Wszystkie akcje medyczne zajmują mniej czasu
- Szybsze szycie (domyślnie szybsze niż w ACE, medycy szyją dwukrotnie szybciej, doktorzy czterokrotnie)
- Bardziej przyjazny graczom system medyczny (nie trzeba się tak często bandażować i wystarczy jeść Apap, którym nie można się zabić)
- Dostosowany do współpracy z ADV ACE CPR

## Bandaże
Bandaże mają wydłużony czas po którym ulegają otwarciu, może on wynosić nawet ponad 20 minut dla dobrej kombinacji bandaż-rana. Oprócz tego mają znacznie zwiększoną efektywność pokrywania ran w stosunku do domyślnych wartości w ACE. Tabela przedstawia efektywność bandaży dla odpowiednich ran.

| Rana\Bandaż | Elastyczny | Jałowy | QuikClot | Uciskowy |
|-------------|------------|--------|----------|----------|
| Otarcie     | +          | +++    | +        | +        |
| Rozerwana   | +++        | +      | +        | +        |
| Stłuczenie  | +++        | +      | +        | +        |
| Cięta       | +          | +++    | +        | +        |
| Zgniecenie  | +++        | +      | +        | +        |
| Szarpana    | +          | +++    | +        | +        |
| Kłuta       | ++         | ++     | +++      | +++      |
| Postrzałowa | ++         | ++     | +++      | +++      |

Efektywności bandaży (w plusach) można odszyfrować zgodnie z poniższą tabelą, zawierającą zakres czasu, po którym może otworzyć się rana i kolejno ile ran danej wielkości można załatać jednym bandażem. W przypadku czasu (podany jest w minutach) są to tylko orientacyjne wartości, ze względu na dużą liczbę kombinacji. Warto dodać, że dla wszystkich bandaży istnieje szansa (całkiem duża, rosnąca wraz z efektywnością) na to, że bandaż nigdy się nie otworzy.

| Efektywność | Czas  | Duże | Średnie | Małe |
|-------------|-------|------|---------|------|
| +           | 2-5   | 10   | 9       | 8    |
| ++          | 5-10  | 6    | 5       | 4    |
| +++         | 10-60 | 4    | 3       | 2    |

## Medykamenty i strzykawki

Tabela nowych strzykawek:

| Efektywność | Czas    | Użycie                                                      | Dodatkowe informacje                                                                                                                                   |
|-------------|---------|-------------------------------------------------------------|--------------------------------------------------------------------------------------------------------------------------------------------------------|
| Adenozyna   | 10 s    | Zatrzymuje tętno i próbuje przywrócić normalne              | 98% szansy na sukces gdy pacjent jest całkowicie zdrowy. Stopniowo maleje do minimum 50% gdy występuje obfite krwawienie, niskie ciśnienie i duży ból. |
| Adrenalina  | 2-5 min | Natychmiastowo podnosi tętno i opór obwodowy                | Domyślny opór obwodowy wynosi 100, 1x adrenalina dodaje 50. Bez zmiany pozostałych parametrów daje to 50% zwiększone ciśnienie.                        |
| Apap        | 5 min   | Używany do walki z małym bólem                              | Brak efektów ubocznych w przeciwieństwie do Fentanylu i Morfiny                                                                                        |
| Atropina    | 2 min   | Podnosi tętno kosztem niewielkiego spadku ciśnienia         |                                                                                                                                                        |
| Fentanyl    | 10 min  | Używany do walki z olbrzymim bólem                          | Efekt uboczny w postaci obniżonego tętna.                                                                                                              |
| Morfina     | 60 min  | Używana do walki z dużym bólem                              | Efekt uboczny w postaci obniżonego tętna.                                                                                                              |
| Nalokson    | 2 min   | Używany by zwalczać skutki przedawkowania fentanylu/morfiny |                                                                                                                                                        |

## Plany rozwoju

### Aktualnie zawieszone ze względu na nowy medyczny ACE

- Ketamina
- Wódka
- Nitrogliceryna

## Znane błędy

- Adenozyna działa na zastazowane kończyny
